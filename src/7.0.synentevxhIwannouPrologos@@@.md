Πρόλογος της Έκδοσης

Παραθέτουμε παρακάτω την συνέντευξη που δόθηκε το Γενάρη του 2011, από τον τότε αναπληρωτή καθηγητή Πέτρο Ιωάννου, στο περιοδικό _Οίκο_ της _Καθημερινής_, σχετικά με την κλιματική αλλαγή και το CO2. Ο Πέτρος Ιωάννου -πλέον ομότιμος/συνταξιούχος- ήταν καθηγητής στο Τμήμα Φυσικής του Πανεπιστημίου της Αθήνας, ασχολούταν ερευνητικά με τα δυναμικά συστήματα, όπως η ατμόσφαιρα της γης, και έχαιρε μεγάλης εκτίμησης τόσο των συναδέλφων/ισσών του, όσο και των φοιτητών/τριών του.

Παραθέτουμε τη συνέντευξή του με σκοπό, όχι τόσο να πείσουμε για τα επιχειρήματά μας "επειδή το λέει η επιστήμη", να κομίσουμε δηλαδή ένα ακόμη επιστημονικό θέσφατο, όσο για να αναδείξουμε τη μεγάλη θεωρητική διαμάχη και επιστημονική αντιπαράθεση που υπάρχει μεταξύ των ερευνητών γύρω από το ζήτημα της κλιματικής αλλαγής1. Μια αντιπαράθεση που συνεχίζεται μέχρι και σήμερα και δείχνει ότι η καταστροφή των δασών, των βουνών και των χωριών μας καθώς και η θανάτωση πολλών έμβιων όντων για να τοποθετηθούν ανεμογεννήτριες, δεν μπορεί σε καμία περίπτωση να γίνει στο όνομα της επιστήμης ή της κλιματικής αλλαγής2.

Τέλος, για το ζήτημα της επιστήμης και της επιστημονικής αλήθειας έχουμε μια πιο ολοκληρωμένη άποψη, που παρατίθεται στο τέλος αυτής εδώ της συλλογής.



[1] Μια πιο λεπτομερής αναφορά του ίδιου ερευνητή και επιστημονικά πιο άρτια μπορείτε να βρείτε στη διάλεξη που είχε δώσει για το ίδιο θέμα στο Τμήμα Χημείας του Πανεπιστημίου της Αθήνας και βρίσκεται στο youtube με τίτλο Πέτρος Ιωάννου: Κλιματική αλλαγή και στο σύνδεσμο:
    www.youtube.com/watch?v=hlboXUjby1g
    
[2] Δες επίσης την ολοκληρωμένη παρουσίαση του καθηγητή του Μετσόβειου Πολυτεχνείου Δημήτρη Κουτσογιάννη , που παρατίθεται στο: 
    www.itia.ntua.gr/docinfo/1181/    
